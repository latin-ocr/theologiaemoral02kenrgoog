DE SUSCEPTIONE EUCHARISTIAE. 93

periculum vomitus: in dubio autem reverentis sacramenti consu·
lendum est. Tussis vehemens non obstat viatico recipiendo, dum-
modo species deglutiri possint‚nam phlegma non ejiciturex oesophago,
perquem trajicitur cibus, sed ex aspera arteria, seu via respirationis
ad pulmones.l

59. “Si deprehendat (sacerdos) post sumptionem corporis et
sanguinis, aut etiam post ablutionem, reliquias aliquas relictas
consecratas, eas sumat, sive parvae sint, sive magnae, quia ad idem
sacrificium spectant.” lta praescribit Rubrica. Id etiarn faciendum,
etiam si sacerdos sit jam in sacristia, indutus tamen adhuc vestibus
sacris, Benedictus XIV. censet. Quodsi vestes deposuerit, re·
liquiae illae eruntreponcndaein tabernaculo, vel relinquendae sacerdoti
mox celebraturo absumendae: quodsi neutrum possit fieri, ipsi qui
celebravit licebit eas sumere reverenter. Reliquiae alterius Missae
absumi hac ratione nequeunt, si reverenter servari-possint.

60. Altera necessitas, quae juxta concilium Constantiense excusat
alege jejunii naturalis servandi ante eucharistia susceptionem, est

si sacrificium perficiendum sit, celebrante deficiente sensibus post
consecrationem permittitur enim alteri sacerdoti, etiam non jejuno,

illud absolvere, ne mancum maneat. Si post consecrationem recor·
detur sacerdos se non esse jejunum, poterit absque peccato in sacro
munere pergere3 imo ad id tenetur, quum sacrificii perfectio majoris
momenti sit quam jejunii lex: ante consecrationem autem si id
memoriae occurrat, recedere debet ab altari, nisi infamiae vel scandali
periculum sit. Si aquam selamin calice ex errore positam hauserit,
debet vinum afferendum jubere, illudque consecrare, unacum hos-
tia, ut perficiatur sacrificium, licet ipse jejunium aquae haustu sol·
verit. Qui ex errore ablutionem in Missa prima sumpserit in nocte
N stivitatis, vel ali'als, quando facta est ei facultas bis celebrandi, non
potest iterum celebrare, nam jejunii lex obtinet. Quod autem
populus careat copia praecepti implendi casu contingit.

61. Licet sacerdoti non jejuno Missam celebrare addendum sibi
viaticum, si alterius sacerdotis qui illud ei det, non sit copia: prae-
cepto enirn divino tenetur illud suscipere in mortis discrimine, et
nequit alia ratione ei satisfacere.² Non autem id permittitur, ut alii
det viaticum, nam lege arctissima jejunii ob alterius necessitatem
solutus nusquam declaratur, et moribundus excusatur a precepto
implendo, quando deest occasio.

(l) S. Alph. l. vi. ιι. tta. (2) Ibidem, ιι. 286.

 

